#### چگونه باید یک تیم از برنامه‌نویسان را مدیریت کرد
این نوشته برداشتی آزاد از [فصل پنجم کتاب چگونگی مهندسی در گوگل]() است.

یک تیم برنامه‌نویسی از جهاتی به یک کشتی شباهت دارد.
در یک کشتی باید ناخدایی باشه که کشتی را در جهت درست به سوی مقصد هدایت کند وگرنه امواج دریا کشتی را به هر طرف منحرف میکنند و ممکنه هرگز به مقصد نرسد.
یک تیم نرم‌افزار هم نیاز به مدیریت دارد.
وگرنه یا وقت با ارزش اعضای تیم به هدر میرود
یا از اون بدتر این وقت رو صرف نوشتن کدهایی میکنن که برای سازمان ارزشی ندارد.

در گوگل دو نقش برای رهبری تیم تعریف شده است.
مدیر که وظیفه مدیریت انسان‌ها را بر عهده دارد و
راهبر فنی که وظیفه مدیریت تکنولوژی را بر عهده دارد.
اگرچه وظایف این دو نقش با یکدیگر شباهت‌هایی دارد
ولی با توجه به حجم کار بهتر است که دو شخص متفاوت این دو نقش را بر عهده بگیرند
البته گاهی برای تیم‌های کوچک ممکن است راهبر فنی و مدیر تیم یک نفر باشند.

در گوگل به این نتیجه رسیدن که بهتر است که مدیرها برنامه‌نویس‌هایی باشن که تجربه مدیریت داشته‌اند. 
یا اینکه به صورت خاص آموزش‌هایی دیدن که آن‌ها را برای ایفای نقش مدیر آماده کرده است.

یک مدیر مسئولیت کارایی و خوشحالی تک تک اعضای تیمش (از جمله راهبر فنی) را بر عهده دارد.
همچنین باید توجه داشته باشد که کاری که تیمش انجام میده نیازهای سازمان را برطرف کند.
گاهی ممکنه که نیازهای سازمان و نیازهای افراد تیم با همدیگه در تضاد قرار بگیره 
که این موضوع مدیر تیم را در شرایط سختی قرار میدهد.

راهبر فنی باید به مدیر گزارش بده و مسئولیت بعد فنی محصول از جمله انتخاب تکنولوژی، معماری، تشخیص اولویت‌ها و ... را برعهده دارد. 
راهبر فنی معمولا خودش هم کد میزنه بخاطر همین اغلب بین اینکه یک کاری رو خودش به سرعت انجام بده یا به یکی دیگه از اعضای تیم بسپارد (بدیهی است که در این حالت زمان بیشتری برای اجرای کار مورد نظر صرف می‌شود.) گیر میکند.
در اکثر مواقع سپردن کارها به سایر اعضای تیم کار صحیح‌تری است چون باعث رشد توانایی تیم خواهد شد.

در گوگل به این نتیجه رسیدن که ایفای همزمان نقش راهبری فنی و مدیریت تیم توسط یک نفر بدون این‌که فرد خسته بشه در تیم‌های بزرگ عملا غیر ممکن است.
 بخاطر همین تیم‌های بزرگ یک مدیر و یک راهبر فنی دارد ولی در تیم‌های کوچک ممکن است راهبر فنی و مدیر تیم یک نفر باشد.

کسی که همزمان وظیفه مدیریت و راهبری فنی رو بر عهده داره کار بسیار سختی رو انجام میده و حتما نیاز به یک مربی داره که بتونه اونو راهنمایی کنه.

خیلی از برنامه‌نویس‌ها از مدیر شدن میترسن یکی از دلایل اصلی که بیان می‌کنن این است
که بعد از مدیر شدن احتمالا دیگه خیلی کمتر میتونن کد بزنن، این مسئله درسته
ولی این موضوع رو در نظر داشته باشید که هرچقدر هم برنامه‌نویس خوبی باشید 
حجم کدی که میتونید تولید کنید محدوده، حالا تصور کنید که یک تیم از برنامه‌نویس‌های
خوب چه حجمی از کد رو میتونن زیر نظر شما توسعه بدن!

یک برنامه‌نویس وقتی آخر وقت کارهایی که در یک روز پر کار انجام داده را بررسی میکنه.
میبینه که مثلا 4 تا ایشو رو بسته و مثلا 4 تا فیچر رو فرستاده روی پروداکشن و ...
ولی یک مدیر وقتی به یک روز پر کار نگاه میکنه میبینه که از صبح تا شب فقط در جلسات مختلف شرکت کرده.
این موضوع دلیل دیگه‌ای هست که برنامه‌نویس‌ها دوست ندارن مدیر بشن اینکه فکر میکنن اگر مدیر بشن کارایی شون کاهش پیدا میکنه.
این موضوع رو باید در نظر داشته باشید که اساسا جنس کار برنامه‌نویس و مدیر فرق داره.
مثل این میمونه که یک نفر که مزرعه سیب داره
کاراییش رو با تعداد موزی که تولید کرده مقایسه کنه
بدیهیه که چون موز پرورش نمیده چنین سنجشی باطله.

یک دلیل دیگه هم این هست که در یک ساختار سلسله مراتبی هر نفر 
تا مرحله بی کفایتی رشد میکنه.
شما باید در هر مرحله که هستید مدتی بالاتر از انتظار باشید تا بتونید
پیشرفت کنید.

بعضی افراد همون اول که مدیر میشن یادشون میره که چه مشکلاتی داشتن و دوباره
همون بلاها رو سر افراد زیر دستشون میارن.

نشانه‌های این بیماری میتواند موارد زیر باشد البته محدود به اینها نیست.
1. میکرو منیج کردن
2. زیر سیبیلی رد کردن low-performance
3. استخدام افراد ضعیف
یکی از بهترین پیشنهادهایی که میشه داد اینه که مدیریت نکنه...
راه حلش این است که مدیر خادم تیم باشد.

تعریف مدیر از گذشته تا امروز عوض شده است...

اگر یک مدیر به تیمش اعتماد کنه افراد تیم وظیفه خودشون میدونن
که این اعتماد رو از بین نبرن...

مدیرهای قدیمی تمرکزشون رو این بود که چه جوری کار انجام بشه ولی مدیران
تمرکزشون روی این هست که چه کاری باید انجام بشه و برای چگونگی به افراد
اعتماد میکنن...

ضد پترن‌های مدیریت

استخدام افراد ضعیف:
اگر شما یک مدیر ضعیف باشید سعی میکنید کسانی رو استخدام کنید که 
تهدید برای جایگاه شما نباشند. ولی این کار بیشتری برای شما ایجاد میکنه...
چون تیمتون بدون شما نمیتونه تصمیم بگیره و کار رو اجرا کنه و به محز اینکه شما از تیم جدا بشید کارایی بشدت افت میکنه...

به جاش باید سعی کنید افرادی رو استخدام کنید که از خودتون باهوش تر هستند.
این افراد کار شما رو سخت میکنن چون تصمیمات شما رو بدون و چون و چرا قبول نمیکنن ولی مطمئن باشید که همیشه فراتر از انتظار شما کار خواهدند کرد
وجود این افراد رو نباید تهدید برای جایگاه خودتون ببینید اینا باعث میشن که بتونید با خیال راحت به تعطیلات برید و حتی بتونید یک تیم دیگه رو توسط اونها مدیریت کنید.

چشم پوشی از کم کاری:
خیلی وقتها دیده شده که تیم‌]ای خیلی خوب نرم‌افزاری بخاطر یک یا دو نفر کم کار ناموفق بودن. کلا روابط انسانی سخت‌ترین قسمت نوشتن نرم‌افزار هست ولی نحوه مواجه با یک نفر که کارایی پایینی داره سخت‌ترین بخش روابط انسانی هست. بعضی وقت‌ها مردم کارایی پایینی دارن چون به اندازه کافی سخت کار نمیکنن یا زمان نمیزارن ولی بدترین حالت وقتی هست که یک نفر توانایی انجام یک کار رو نداره...

توجه داشته باشید اینکه ما امیدوار باشیم که یک نفر کم کار خود به خود مشکلش حل بشه قطعا اتفاق نمی افته. همچنین توجه داشته باشید همونطور که
شما به عنوان مدیر متوجه شدید که یک نفر کم کار هست سایر اعضای تیم هم متوجه این قضیه میشن. چون در واقع اونها هستن که باید جور کم کارها رو بکشن...
خوبی اینکه سریع به مشکل کم کار رسیدگی کنید این هست که میتونید کمکش کنید. اگر بزارید این قضیه بمونه انقدر روابط این افراد با سایر اعضای تیم بد میشه و انقدر شما رو عصبی میکنه که دیگه نمیتونید کمکشون کنید...
چه جوری به یک فرد کم کارایی کمک میکنید که مشکلش رو حل کنه؟ بهترین مثال وقتی هست که میخواید به یک آدم چلاق کمک کنید که دوباره راه بیوفته و بعد در کنار سایر اعضای تیم بدوه. نیاز هست که به صورت موقتی این افراد رو میکرو منیج کنید یک بازه زمانی در نظر بگیرید و اهداف مشخصی بزارید که انتظار دارید این افراد در این بازه بهشون برسن اهداف رو کوچک، مرحله به مرحله و قابل اندازه‌گیری باشه اینجوری امکان موفقیت‌های کوچیک زیادی برای فرد وجود داره. با فرد مورد نظر جلسات هفتگی بزارید و میزان پیشرفتش رو اندازه بگیرید اگر کارایی در این دوره خوب نباشه به سرعت برای شما و خود شخص این قضیه مشخص میشه و معمولا خودشون به شما مراجعه میکنن و از تیم شما میرن ولی در مواقعی هم مشکل حل میشه و فرد کم کار تصمیم میگیره که مشکلاتش رو حل کنه...

نادیده گرفتن مشکلات افراد تیم
یک مدیر به دو زمینه باید توجه کنه یکی مسائل مربوط به تکنولوژی و دیگری مسائل مربوط به افراد مدیران نرم‌افزار با توجه به اینکه معمولا سابقه کار در زمینه تکنولوژی رو داشتن در این زیمنه مشکلی ندارن ولی در زمینه توجه به مشکلات انسانی ممکنه که دچار خطاهای فاحشی بشن...

مثلا یک کارمندی که تازه بچش بدنیا اومده دوست داره که زمان بیشتری رو با خانوادش بگذرونه و میدونه که این کار باعث افت کاراییش نمیشه حالا اگر مدیرش بهش این اجازه رو نده که از خونه کار کنه اعتمادش به مدیر از بین میره و دیگه رابطه اون فرد با مدیر مثل قبل نمیشه

در این شرایط مدیر فرد باید باهاش همدردی کنه و حتی الامکان بهش اجازه بده که در صورتی که کاراییش خراب نشه از خونه به کارش ادامه بده. اگر امکان دورکاری فراهم نیست باید حداقل بهش اجازه بده که برای شروع چند روز در هفته از خونه کار کنه

با هم دوست بودن
معمولا وقتی که یک نفر از داخل تیم مدیر میشه تلاش میکنه که با همکارهای قبلیش رابطه دوستیش رو حفظ کنه و یا حتی این رابطه رو گسترش بده. این مشکلات زیادی رو ایجاد میکنه باید این رو بپذیرید که وقتی ادامه کار یک شخص به شما بستگی داره ممکنه یک رابطه دوستی تصنعی رو در روابط متقابلش با شما انجام بده.

به یاد داشته باشید که شما میتونید یک تیم رو مدیریت کنید بدون اینکه دوست صمیمی اونها باشید همچنین میتونید یک مدیر مستحکم باشید بدون اینکه دوستی‌های قدیمیتون رو زیر پا بزارید. یکی از راه‌هایی که میتونید به افراد تیمتون نزدیک بشید بدون اینکه حس بدی به اونها بدید اینه که باهاشون ناهار بخورید.

افراد ضعیف رو استخدام نکنید
به طور کلی ممکنه که بخاطر شرایطی مجبور بشید که به سرعت افراد زیادی رو استخدام کنید این معمولا باعث میشه که یک تیم نه چندان قوی جمع بشه که در ادامه هزینه‌های زیادی رو برای سازمان ایجاد خواهد کرد

مانند بچه با افراد تیم برخورد کردن
بهترین راهی که میشه به افراد تیم ثابت کرد که بهشون اعتماد ندارید این هست که مثل بچه باهاشون رفتار کنید. در این صورت تعجب نکنید اگر افردا تیم رفتارهای بچهگانه انجام دادن مردم معمولا همونطور که باهاشون رفتار بشه عمل میکنن. اگر افراد مناسبی رو استخدام کرده باشید و بهشون اعتماد کنید اونا معمولا همیشه فراتر از انتظار شما عمل خواهند کرد.

از خود گذشتگی
گاهی اوقات از این موضوع این برداشت میشه که اجازه بدیم مردم ازمون سو استفاده کنن. یک مرز مشخصی بین خوب بودن و اجازه دادن برای سو استفاده وجود داره. از خود گذشتگی به معنی کم بودن اعتماد به نفس نیست. شما میتونید اعتماد به نفس داشته باشید و نظر خودتون رو داشته باشید ولی خودرای نباشید. منیت معمولا در یک تیم مشکلات زیادی ایجاد میکنه به خصوص اگر مدیر تیم این ویژگی رو داشته باشه باید سعی کنید که تیم یک هویت مشترک پیدا کنه...

یک بخشی از نداشتن منیت اعتماد به سایر اعضای تیم و احترام به دست آوردهای قبلی اونهاست...

